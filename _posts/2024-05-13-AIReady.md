---
title: Aktiver værdien af AI i dine dokumenter!
categories: [Blogposts]
tags: [AI]

---

![](images/AI-ready-2024-05-01-10-58-51-image.png)

*Hvordan sikrer man sig at de dokumenter man forfatter er forberedte til at blive behandlet af kunstig intelligens? Der er basalt set tre hensyn der skal tages:*

:unlock:  **Brug et åbent standard format!**

> Valget af et åbent dataformat leverer en universel nøgle til dine data, der sikrer, at de kan åbnes og forstås af både mennesker og AI systemer på tværs af organisationer og platforme.

🏷  **Inkluder metadata med en åben standard!**

> Metadata virker som en digital etiket på dit dokument. Det hjælper både mennesker og maskiner med hurtigt at forstå, hvad dit dokument handler om, hvem der skrev det, og hvornår det blev skrevet.

:outbox_tray: **Garanter fri adgang!**

> Distributionsmetoden for dine dokumenter er en ofte overset, men afgørende faktor, der kan have betydning for andre organisationer og deres AI værktøjers adgang til at behandle dokumenterne. Ved at vælge en uafhængig og åben metode elimineres afhængigheder af enkeltpersoner og leverandører



Først en lille historie:

# Anna, Lars og dokumentmysteriet

Jens, en offentlig ansat, udarbejder dokumenter til offentliggørelse. Han skriver og gemmer dem i med hans sædvanlige værktøj og uploader det manuelt til afdelingens standard dokumenthåndteringssystem. Med disse ubevidste valg starter han en kæde af problemer for både interne og eksterne samarbejdspartnere. Bl.a. for Anna, en fagperson i en anden offentlig organisation der gerne vil effektivisere sit arbejde ved at bruge et AI-værktøj til at analysere dokumenterne. Men formatet og måden det er offentliggjort på skaber barrierer: Anna bruger dagevis på at skaffe adgang til et dokument. Hun sukker højt, og stirrer tomt ind i sin computerskærm.

*"Hvorfor skal det være så kompliceret? Hvorfor gemmer de en tekstfil som et billede? Og hvorfor skal jeg til at huske endnu et langt password?"* 

Senere da Anna skal på barsel, overtager Lars opgaven. Hans skrivebord er begravet under bunker af noter fra Anna. Men han har ikke de samme adgange eller Annas tilegnede viden, så han må bruge tid på at opfinde sine egne arbejdsgange. Endelig efter mange forsinkelser og fejl lykkes Lars med at skabe hans egen måde at indhente og konvertere dokumenterne på. Men samarbejdet stoppes da business casen ikke længere holder. Meget arbejde går til spilde.

Det er naturligvis en fiktiv historie og selvom den er lidt på spidsen, er det ikke urealistiske scenarier. Så, hvad man man gøre for at undgå de risisci fortællingen dramatiserer?



![](images/AI-ready-2024-05-01-11-14-22-image.png)

# Sådan kommer du i gang

*At forberede dine dokumenter til anvendelse sammen med AI indebærer at skabe indhold, der er let for maskiner at læse og forstå. Her er nogle lavpraktiske anbefalinger, du kan følge for hurtigt at komme i gang:*

### :reminder_ribbon: Anvend åbne formater

De åbne standard formater Markdown og Mermaid er ideelle, da de er lette for maskiner at aflæse.

Markdown er et letvægts markup sprog med en simpel formateringssyntaks.

> Få et overblik over Markdown på 60 sekunder: [Markdown Reference](https://commonmark.org/help/)

Start dine selvstudier her:

> Youtube: [Markdown course](https://www.youtube.com/results?search_query=markdown+course)
> 
> Google: [Learn markdown](https://www.google.com/search?q=learn+markdown)

Kurser:

> Coursera: [Learn Markdown](https://www.coursera.org/learn/learn-markdown)
> 
> Udemy: [Markdown Mastery: Simple yet Powerful Writing Format](https://www.udemy.com/course/markdown/)

Mermaid er et simpelt markdown-lignende sprog til generering af diagrammer og flowcharts der kan maskinaflæses. 

> Kom i gang med Mermaid: [Mermaid User Guide](https://mermaid.js.org/intro/getting-started.html)

Start dine selvstudier her:

> Youtube: [Learn Mermaid](https://www.youtube.com/results?search_query=learn+mermaid+diagrams)
> 
> Google: [Learn Mermaid](https://www.google.com/search?q=learn+mermaid)

### :red_envelope: Inkluder metadata med YAML/Front Matter

En af styrkerne ved at vælge Markdown som formatterings sprog er den simple måde hvorpå metadata kan tilføjes til selve dokumentet. Det gøres nemt og ukompliceret ved at oprette en forside, en såkaldt Front Matter formatteret som YAML. 

> GitHub Docs: [Using YAML frontmatter](https://docs.github.com/en/contributing/writing-for-github-docs/using-yaml-frontmatter)

Denne uafhængige og bredt anvendte måde at inkludere metadata på er både nem og hurtig at komme i gang med, men indeholder samtidigt meget kraftfulde muligheder som man kan tage i anvendelse i takt med at man lærer mere.



### :closed_lock_with_key: Sæt dine dokumenter fri

Når man har en ambition om at klargøre sine dokumenter til AI, skal man være opmærksom på at man dermed udvidder sit publikum med nye modtagertyper, f.eks ai-algoritmer og it-udviklere. Den simpleste måde at gøre dette er at tilpasse den del af arbejdsgangen der distribuerer og opbevarer dokumenterne til at følge ensartede arbejdsgange der allerede er kendt af det publikum man vil ramme. Ved at vælge en standardiseret "Docs-as-Code" samarbejdspraksis kan man opnå dette og det simpleste er at gemme sine dokumenter med git og f.eks bruge GitHub til at dele dem med. Der er både ulemper og fordele ved denne tilgang, men med ambitionen om at åbne dokumenter for AI behandling er en åben og uafhængig opbevaring af metadataopmærkede dokumenter afgørende.

[Why we use a ‘docs as code’ approach for technical documentation &#8211; Technology in government](https://technology.blog.gov.uk/2017/08/25/why-we-use-a-docs-as-code-approach-for-technical-documentation/) 



### :toolbox: Find værktøjer der passer dig

Frihederne og åbenheden omkring Markdown formatet betyder at der er hundredevis af værktøjer, udviklet med forskelligt fokus der understøtter formatet. 

> Opensource.com: [Open source Markdown editors](https://opensource.com/article/18/11/markdown-editors)
> 
> Markdownguide.org: [Markdown Tools](https://www.markdownguide.org/tools/)
> 
> Sourceforge: [Top Markdown Editors of 2024](https://sourceforge.net/software/markdown-editors/)

Denne fleksibilitet kan virke overvældende, men det store udvalg er med til at sikre at du altid har adgang til at redigere og tilgå dine dokumenter.  Som et eksempel på mit personlige valg af værktøj, så er dette dokument 100% skrevet og formatteret med værktøjet [MarkText](https://www.marktext.cc/).

##### :memo: MarkText

Et af de værktøjer der er lettest at gå til, hvis man blot skal skrive dokumenter er [MarkText](https://www.marktext.cc/). Det er en god måde at komme i gang med markdown på og der findes håndfulde af frie tilgængelige guides:

> Opensource.com: [Why Mark Text is my favorite markdown editor](https://opensource.com/article/21/10/mark-text-markdown-editor)
> 
> itfoss.com: [Marktext is an Excellent Editor Even for Those Who Dont Know Markdown](https://itsfoss.com/marktext-editor/)
> 
> Youtube: [My Favorite Markdown app (Marktext)](https://www.youtube.com/watch?v=8piq9LvDJFo)
> 
> Markdownguide.org: [MarkText Markdown Reference](https://www.markdownguide.org/tools/mark-text/)
> 
> plaintextproject: [Writing in Markdown with Mark Text](https://plaintextproject.online/articles/2020/12/08/marktext.html)

 

# Baggrundsviden

*Er du i tvivl om hvad standard formater betyder eller vil du gerne forstå bagrundende for hvorfor det er essentielt at anvende åbne standardformater`? Og vil du vide mere om hvorfor man vælger nye værktøjer, så læs videre herunder:*

### :lock: Fastlåste formater: En unødvendig praksis

*Det program du bruger til at redigere dine dokumenter med og det format som det bliver gemt i, er to forskellige ting, der ikke behøver bindes sammen.*

I de kommercielle tekstbehandlings og præsentationsværktøjer, som de fleste får stillet til rådighed af deres arbejdsplads, er det begrænset, hvilken frihed man har til at vælge format når man gemmer sit dokument. Dokumenterne har sit eget properitære format der er låst til det program man anvender. Det er vi blevet vant til og der er derfor ikke mange der tænker over at det ikke behøver være sådan:

For at kunne arbejde med AI-forberedte dokumenter er det vigtigt mentalt at kunne adskille værktøjet man anvender, fra det dokument der er resultatet. Det afgørende er at dokumentet deles i et åbent format, ikke præcist hvilket værktøj man anvender til at redigere det med.

### :recycle: Uden Åbne formater, ingen interoperabilitet

*Hvis andre myndigheder og organisationer skal kunne høste værdien af kunstig intelligens er det vigtigt at stille dit arbejde til rådighed i åbne formater der ikke begrænser deres valg af teknologi.*

De uheldige afledte effekter af sammenbindingen mellem dataformat og programmel gør sig også gældende på "den anden side" af dokumentet, nemlig når der skal tilkobles en AI-teknologi. Ved at anvende et lukket dataformat som man er vant til, begrænser man udbudet af AI-teknologi til en prædefineret leverandør løsning og der placeres dermed en monopol-lignende lås på hvordan der kan interageres med dine data. De tekniske, licensmæssige og økonomiske vikår der ofte følger med de lukkede AI-løsninger, ender derfor med at betyde et tab af interoperabilitet da mange organisationer ikke vil kunne deltage under de vilkår der stilles.

Det dataformat du vælger er derfor afgørende for om du kan levere AI-forberedt materiale til så bred en skare af myndigheder og organisationer som muligt.

:book: Læs mere om grundlaget for åbne data standarder her:

> [Data.europa.eu - Open Data](https://data.europa.eu/elearning/en/#/id/co-01)
> 
> [Open Standards - OpenForum Europe](https://openforumeurope.org/open-standards/)
> 
> [Open Standards - Definition - FSFE](https://fsfe.org/freesoftware/standards/def.en.html)
> 
> [Open Data Resources](http://opendatahandbook.org/resources/)

## :question: Hvorfor skal jeg lære nye værktøjer?

I det øjeblik vi frigører dataformat, program og teknologi fra hinanden via åbne standarder opstår der en måske lidt uvant situation, som man skal være forberedt på:

Med åbne standarder opstår der en ny frihed til at vælge værktøjer. Måden hvorpå du deltager, samarbejder og deler dit arbejde er ikke længere låst til én leverandør eller et bestemt værktøj.

Heldigvis blomstrer der mange frie vidensfællesskaber op omkring de åbne standarder som man kan støtte sig til. Og selvom det måske er en anden måde at søge viden og kompetencer på end din organisation er vant til, så kan det være ganske effektivt at folk selv tilegner sig viden på lige præcis den måde og det tidspunkt der passer til dem.

Organisationen kan endda opleve besparelser da der ikke er bundet obligatoriske omkostningstunge kursusrækker op på læringen. Er man mere til traditionel læring er der dog også et stort åbent marked af kursusudbydere der tilbyder mere traditionelle læringsforløb

![](images/AI-ready-2024-05-01-12-36-23-image.png)

# Afledte effekter

*Når de ovenstående arbejdsgange og værktøjsændringer er indarbejdet i de daglige rutiner, give det mulighed for at høste en række lavt hængende frugter.  og som kan levere yderligere værdi i din organisation*  

### :white_check_mark: Klar til versions og ændringsstyring

Med anvendelsen af uafhængige åbne standarder er dokumenterne forberedt til at indgå i en fuldt transparent ændringsstyrings strategi.  Dokumenterne kan p.g.a. åbenheden ligeledes uændret indgå i et åbent, moderne versionsstyret kvalitets-sikrings flow f.eks med GitHub:

> [GitHub for Writers: An Introduction](https://medium.com/@RichHosek/github-for-writers-an-introduction-8cec9d9ece2)
> 
> [Writing a Book Using Git and Staying Organized on a Project - YouTube](https://www.youtube.com/watch?v=coEq9RXJ1E8)

### :globe_with_meridians: Automatisk formattering og udgivelse på web

Dokumenter skrevet i Markdown med Front Matter metadata, kan automatiskt omdannes til websider, klar til publicering med eksisterende åbne værktøjer og workflows.

> [Easy Markdown to Github Pages](https://nicolas-van.github.io/easy-markdown-to-github-pages/)

### :robot: Automatisering af dokumentarbejdsgange

Ved at anvende åbne dokumentstandarder åbnes der ydermere op for et omfattende katalog af åbne automatiseringsløsninger der kan hjælpe med at effektivisere de daglige dokument arbejdsgange uden leverandørlåse eller databeskyttelsesudfordringer.

> [Measure the compliance of any webpage with the GDPR](https://github.com/dev4privacy/gdpr-analyzer)
> 
> [Estimate how long an article will take to read](https://www.npmjs.com/package/reading-time)
> 
> [How to Automate Simple Checks - Microsoft Solutions Playbook](https://playbook.microsoft.com/code-with-engineering/documentation/tools/automation/)
> 
> [Actions to improve your markdown workflow · GitHub](https://github.com/marketplace?category=&type=actions&verification=&query=sort%3Apopularity-desc+markdown)

<small>All illustrations generated by DALL·E 3</small>
